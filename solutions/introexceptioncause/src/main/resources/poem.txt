Lassan hull alá, csillan a fényben,
Eltévedt levél rezesen ragyog,
Vörös-selymét teríti a szélben,
Életre kelve szállnak a dalok.
Lombot hullatnak az erdő fái,
Keringenek aranyló ruhában,
Egy porszemnyi lét semmivé válik,
Reszketeg árnyak futnak utánam.
Itt, hol a csendben ringat az álom,
Nesztelen táncuk új jövőt ígér,
Gomolygó köd ül a néma tájon,
Őszi avaron elmúlás kísért.